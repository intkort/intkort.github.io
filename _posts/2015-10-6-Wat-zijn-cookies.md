---
layout:     post
title:      "Wat zijn cookies?"
subtitle:   "Buiten lekker, uiteraard."
header-img: "img/cookies-bg.jpg"
---
## In\'t kort

Een **cookie**, of **magic cookie**, is een hoeveelheid data die op de computer wordt opgeslagen door de websites die je bezoekt. Diezelfde websites kunnen die data nadien terug opvragen. Deze data bevat bv. je winkelwagen op de webshop of je login informatie op Facebook.

## In\'t lang
Cookies. Je komt het woord steeds vaker tegen op het internet. Op de websites van Facebook, De Standaard, VTM, Zalando, en zelfs deze! Meestal komt er een melding zoals "Deze website maakt gebruik van cookies om uw gebruikerservaring te verbeteren." waar je dan moet klikken op "Accepteren" of "Verdergaan".

Maar wat moet je precies accepteren? Wat doet dat cookie precies op die websites? Wel, in deze korte tekst zal ik proberen dit mysterie in't kort op te lossen.

### Voorbeeld : Inloggen op Facebook
De meeste mensen hebben een Facebook account en moeten daarvoor ook aanmelden. Hier wordt zelfs al gebruik gemaakt van een cookie. Hij zit namelijk verborgen achter de knop "Aangemeld blijven".

{% include modal_image.html image='/img/post/cookies/facebook_aangemeld_blijven.png' modal-title='Inloggen op Facebook' modal-footer='<a href="https://www.facebook.com/"> &copy; Facebook 2016' footer='Inloggen op Facebook - <a href="https://www.facebook.com/"> &copy; Facebook 2016</a>' %}

Stel, je vinkt de optie "Aangemeld blijven" niet aan. De volgende keer dat je de internetbrowser sluit en terug opstart en dan terug naar Facebook wilt gaan, krijg je de loginpagina terug. Indien je de optie wel aanvinkt word je begroet met je nieuwsoverzicht, want je bent nog aangemeld.

Hoe dat het komt dat je nog aangemeld bent is door de cookie die de knop "Aangemeld blijven" heeft aangemaakt. Facebook heeft gevraagd aan je computer of hij een klein bestandje mag opslaan . Je computer stemt toe. De volgende keer dat je dan naar Facebook surft vraagt Facebook eerst naar dat specifieke bestandje voordat je de optie krijgt om aan te melden. Dat bestandje is nu een cookie.

### Zijn cookies schadelijk?
Schadelijk voor je computer? Nee. Schadelijk voor jou? Dat hangt er van af. In ons voorbeeld heeft Facebook een cookie geplaatst op jouw computer dat gebruikt wordt om aan te melden, maar dat wordt niet enkel daarvoor gebruikt. Heel veel nieuwssites hebben een knop "Aanbevelen". Klikken op deze knop zorgt er voor dat er op je Facebook getoond wordt dat je dat specifieke nieuwsbericht aanbeveelt. Zonder dat je op die knop klikt weet Facebook al dat je dat nieuwsbericht hebt bekeken, gewoon omdat die knop wordt getoond. Dit is omdat die knop een klein stukje code van Facebook zelf is.

Daarom zeggen mensen dat cookies schadelijk zijn, omdat ze gebruikt kunnen worden om priv√©gegevens te verzamelen. In dit geval is dat welk nieuwsbericht je leest. Veel websites hebben echter een "Aanbevelen"-knop. Indien je het niet erg vindt dat Facebook weet welke pagina's je allemaal bekijkt op het internet moet je je er niet zo veel van aantrekken. Ik persoonlijk blokkeer die specifieke cookies. Indien je wilt weten hoe, kan je dat laten weten in de commentaar onderaan deze pagina.

{% include modal_image.html image='/img/post/cookies/de_standaard_aanbevelen.png' modal-title='Aanbevelen op Facebook, op De Standaard' modal-footer='<a href="http://www.standaard.be/cnt/dmf20150925_01887945"> &copy; De Standaard 2016</a>, foto: Reuters' footer='Aanbevelen op Facebook, op De Standaard - <a href="http://www.standaard.be/cnt/dmf20150925_01887945"> &copy; De Standaard 2016</a>, foto: Reuters' %}

Indien je nog vragen hebt mag je me altijd mailen via <intkortuitgelegd@gmail.com> of laat een bericht achter in de commentaar sectie hieronder.

### Bronnen en extra informatie

- [Meer algemene informatie rond cookies op consumentenbond.nl.](http://www.consumentenbond.nl/veilig-online/extra/wat-zijn-cookies/ "meer algemene informatie rond cookies op consumentenbond.nl")
- [Meer informatie rond Belgische cookiewetgeving op intracto.com.](http://www.intracto.com/nl/blog/de-belgische-cookiewetgeving-doorgelicht "meer informatie rond Belgische cookiewetgeving op intracto.com")
- [Meer technische en achtergrondinformatie op wikipedia.org.](https://nl.wikipedia.org/wiki/Cookie_(internet) "meer technische en achtergrondinformatie op wikipedia.org")
