---
layout:     post
title:      "Veilig surfen op het internet"
subtitle:   "De garantie van het groene slotje"
header-img: "img/post-bg-HTTPS.jpg"
published:  true
---
## In\'t kort

Werk je met gevoelige zaken zoals bankgegevens en wachtwoorden wilt hanteren op het internet? Kijk dan eerst na of er een groen slotje staat in de adresbalk. Die zorgt ervoor dat andere mensen niets onderscheppen en dat je zeker met de echte website werkt.

Hieronder zie je het groene slotje van In\'t Kort. Hier surf je dus veilig!
{% include modal_image.html image='/img/post/https/voorbeeld.png' modal-title='Het slotje van In\'t kort' footer='Het groene slotje van In\'t kort' %}

## In\'t lang

Tegenwoordig kan je veel doen vanuit je zetel, het nieuws lezen, mailtjes sturen, schoenen bestellen, bankoverschrijvingen invullen, noem maar op. Veel van die zaken bevatten echter gevoelige informatie zoals jouw bankgegevens en wachtwoorden.

Wanneer je op jouw computer surft naar een website moet je een adres ingeven in de vorm van "http://intkort.be" of "http**s**://intkort.be". Daarbij staat de "http" voor _Hyper text transfer protocol_, oftewel een methode om tekst te versturen over het internet. Die subtiele "s" voegt nog de term "Secure" toe om aan te duiden dat het veilig is. Wanneer die er niet bij staat, dan kan de inhoud van de webpagina gelezen worden door iedereen. Voor de meeste websites maakt dat waarschijnlijk niet uit, maar het is wel aannemelijk dat je jouw banksaldo niet graag prijsgeeft.

### Handig! Maar hoe werkt het?

Bij het surfen naar een webpagina zijn er twee computers in het spel. De computer die de webpagina heeft en de computer die de webpagina wilt. Dit artikel dat je nu aan het lezen bent staat op mijn computer die ik aan jou heb verstuurd. Voordat ik het verstuur naar jou wil je nakijken of ik wel degelijk de enige echte https://intkort.be ben. Om dat te controleren vraag je eerst mijn elektronisch paspoort. Je computer kijkt na of de gegevens kloppen. Indien er iets niet in orde is krijg je dit eng scherm te zien.

{% include modal_image.html image='/img/post/https/onveilig.png' modal-title='Ongeldig elektronisch paspoort' modal-footer='Deze website heeft een ongeldig elektronisch paspoort, dus hier waarschuwt Google Chrome je. Je ziet ook dat de "https" doorstreept is.' footer='Website met een ongeldig elektronisch paspoort.' %}

Als alles wel in orde is wordt de webpagina verstuurd. Vooraleer die verstuurd wordt zet de computer die de webpagina heeft er een elektronisch slot op dat enkel de computer die het wil lezen kan openmaken. Zo kan niemand anders de inhoud lezen.

Tot zover de uitleg over veilig surfen op het internet. Indien je nog vragen hebt mag je me altijd mailen via <sebastiaan@intkort.be> of laat een bericht achter in de commentaar sectie hieronder. Veel (veilig) surfplezier!

### Bronnen en extra informatie
- [Meer technische en achtergrondinformatie op wikipedia.org](https://nl.wikipedia.org/wiki/HyperText_Transfer_Protocol_Secure "meer technische en achtergrondinformatie op wikipedia.org")
- [De verbinding van Chrome met een site controleren](https://support.google.com/chrome/answer/95617?hl=nl "de verbinding van Chrome met een site controleren")
- [SSL: wat is het en hoe werkt het? op combell.com](https://www.combell.com/nl/blog/ssl-wat-is-het-en-hoe-werkt-het/ "SSL: wat is het en hoe werkt het? op combell.com")
