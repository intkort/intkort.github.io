---
layout:     post
title:      "Waarom belt Windows mij?"
subtitle:   "En waarom heeft die een Indisch accent?"
header-img: "img/post-bg-windowsbel.jpg"
---
## In\'t kort
Windows (of Microsoft) zal je _**NOOIT, NIE, JAMAIS, NEVER**_ opbellen. Dit zijn **altijd** oplichters die je computer willen besmetten met een virus en je geld willen stelen.

Wat moet je doen als je wordt opgebeld door _"Windows"_? Ophangen.

Ben je reeds slachtoffer geworden? Doe dan het volgende:

>  Doe zeker een aangifte zodat er een proces-verbaal en/of kort verslag opgemaakt kan worden. De persoon dient wel zoveel mogelijk informatie mee te brengen, wij raden ook aan om een soort van logboek aan te maken met volgende informatie: dag, uur, telefoonnummer(s).
>
> Recent heeft de FOD Economie ook een meldpunt gelanceerd waar iedereen een poging oplichting/ fraude kan melden, dit is op de website <https://meldpunt.belgie.be/meldpunt/>

Bron: Mail van <Blauwe.Lijn@politie.antwerpen.be>

## In\'t lang

Een tijdje geleden werd ik zelf opgebeld. Het hele verhaal heb ik gevolgd en gedocumenteerd zodat ik andere mensen hiervoor kan waarschuwen. Het resultaat is dit artikel.

### Hello, this is Windows support

Het gemene spelletje begint altijd op dezelfde manier. Je wordt opgebeld via de vaste telefoon en wanneer je opneemt word je begroet met gebrekkig Engels. De persoon informeert je dat jouw computer signalen naar de servers van Windows stuurt omdat je geïnfecteerd zou zijn met een virus.

Hier zie je ook meteen de eerste reden waarom dit zeker en vast een oplicht(s)ter is. Bij het installeren van jouw computer heb je niet jouw telefoonnummer gegeven, dus kunnen ze jou onmogelijk opbellen.

Vervolgens zal je gevraagd worden om enkele stappen te volgen om te "bewijzen" dat je computer geïnfecteerd is. Vaak is dat "Event-viewer", dat wordt gebruikt om het logboek van Windows te bekijken. Er zullen heel veel "errors" in staan, maar dat is volkomen normaal.

{% include modal_image.html image='/img/post/windows-belt/eventviewer.png' modal-title='Inloggen op Facebook' modal-footer='Event viewer op Windows - Dit ziet er schadelijk uit, maar zoveel errors is volkomen normaal.' footer='Event viewer op Windows - Dit ziet er schadelijk uit, maar dit is volkomen normaal.' %}

### Het winstgevend kantje

In de volgende stap wordt er aan jou gevraagd om een programma te downloaden. Dit programma zorgt er voor dat de oplichter volledige controle krijgt over jouw computer. Zo kan die dan alle bestanden wissen of jouw computer onklaar maken. Op dit punt vragen ze ook geld om het te herstellen. Zo blijft het zaakje winstgevend voor hen.

Een andere manier om aan geld te geraken is een beveiligingsupdate verkopen, zodat al die fouten en errors weg zijn.

Dus wat moet je doen wanneer "Windows" je belt? Ophangen.

Indien je nog vragen hebt mag je me altijd mailen via <intkortuitgelegd@gmail.com> of laat een bericht achter in de commentaar sectie hieronder.

### Bronnen en extra informatie
- [Online meldpunt Politie](https://meldpunt.belgie.be/meldpunt/ "Online meldpunt Politie")
- [YouTube-filmpje waar dat een beveiligingsexpert alle stappen volgt van de oplichter](https://www.youtube.com/watch?v=8a_edowfgl8 "YouTube-filmpje waar dat een beveiligingsexpert alle stappen volgt van de oplichter")
- [Hoe aan te geven en meer informatie op lokalepolitie.be](http://www.lokalepolitie.be/5396/vragen/criminaliteit-op-internet/microsoft-scam-via-de-telefoon "Hoe aan te geven en meer informatie op lokalepolitie.be")
- [Meer technische en achtergrondinformatie op wikipedia.org (Engels)](https://en.wikipedia.org/wiki/Technical_support_scam "Meer technische en achtergrondinformatie op wikipedia.org  (Engels)")
